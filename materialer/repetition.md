# Repetition af sekvens-selektion-iteration i Programmering

I grupper af tre vælges ét af de følgende emner, som I vil fokusere på i jeres præsentation:
- Variabler og deres typer
- Betinget udførelse
- Løkker
- Funktioner

Brug de foreslåede kilder (https://jakevdp.github.io/WhirlwindTourOfPython/ og https://programmering.systime.dk/) eller find anden relevant litteratur på nettet til at genopfriske jeres viden om det valgte emne.

Lav en kort og præcis gennemgang af den teoretiske baggrund for jeres valgte emne.

Jeres præsentation bør inkludere mindst 3 konkrete eksempler, der illustrerer brugen af begreberne inden for det valgte emne.

Udarbejd desuden 3 øvelser, som de andre studerende kan løse for at teste deres forståelse af det præsenterede stof. Øvelserne skal være af stigende sværhedsgrad.

I har 90 min til arbejdet med præsentationen og i de efterfølgende dage fremlægges jeres præsentation for resten af klassen på maksimalt 30 minutter. 

Husk at være tydelige, velstrukturerede og at bruge relevante eksempler.

I bedes undlade brug af chatbots/copilot i forbindelse med øvelsen.